QUARTUM QUODLlBETUM, Q xvn 343

autem parochiales qui nihil possunt retinere, dando licentiam concedunt eis quantum
possunt.
Ex dictis potest patere ad obiecta.

QUAESTIO XVII

mmmm).

Utrum vovens absolute ingressum relzgz'onis et intrans cum proposito exeundi
satisfaciat sic quod sit liberatus a voto (1).

Postea quaerebantur quattuor¹ quantum ad obligationem voti religiosorum.
Primum erat utrum vovens absolute ingressum religionis et intrans cum proposito
exeundi satisfaciat sic quod sit liberatus a voto. Secundum erat utrum in solemni
voto continentiae possit sic dispensari quod obligatus tali voto possit per dispensa-
tionem contrahere matrimonium. Tertium est utrum religiosus qui vovit oboedire
praelato teneatur contra praeceptum praelati exire claustrum ad subveniendum
necessitati parentum. Quartum erat⁴² utrum religiosus teneatur revelare secretum
commissum fidei suae vel peccatum occultum proximi praelato talem revelationem
praecipienti.

Ad primum sic proceditur, et arguitur quod talis non liberatur a voto quia ille
qui diminute facit quod promisit, non liberatur a promisso. Sed talis ³ est huiusmodi
quia quando vovit ingressum religionis proponebat experiri, alioquin indiscrete
vovisset. Ergo et cetera. Ι

Contra. Non vovit nisi ingressum. Sed ingressum ⁴ solvit. Ergo et cetera.

Respondeo. Ad evidentiam huius quaestionis primo sciendum quod differt
simplex propositum et votum. Nam simplex propositum de aliquo faciendo quando
scilicet aliquis ³¹ intendit facere aliquid absolute, non obligat hominem ad faciendum
illud. Immo auctoritate propria potest illud mutare prout placet sibi nec peccat
mutando sicut transgressor alicuius obligationis licet possit peccare aliter, scilicet
si hoe mutat ex causa illicita. Votum autem addit supra simplex propositum
promissionem qua homo se obligat Deo in his quae sunt Dei ad faciendum quod
proposuit, et post talem obligationem non potest illud propria auctoritate mutare
sine peccato. Quando ergo quaeritur utrum absolute aliquis‘3 vovens· ingressum ³
liberatur a voto intrando cum proposito exeundi, dicendum quod sic, nec tenetur
nisi ad ingressum. Unde non tenetur ad aliquam experientiam sicut nec ad profes-
sionem, nec ratione voti tenetur stare ibi⁸ ad horam. Sed si scandalum deberet

¹ quaerebantur quattuor] quaerebatur quartum C. —— ² est C. — ³ ingrediens add.
C. — ⁴¹ sed ingressum] om. C. — ⁵ aliquid C. — ⁰ absolute aliquis] aliquis absolute C.
— ⁷ religionis add. C. ἱ ⁸ stare ibi] ibi stare C.

(1) Cfr. pp. 280-287.

