:52 MAGISTRI GODEFRIDI DE FONTIBUS

ex hoc, et sic infidelis. Qui autem non vult baptizari nunquam huius-
modi viam iustitiae agnovit, et sic nec al) ea retrocedit. Quare et cetera.

Respondeo dicendum quod, cum secundum Augustinum (1) peccatum
sit dictum, vel sactum, vel concupitum contra legem aeternam, id¹ quod
principale et quod formah· est in peccato est contemptus, reliqua autem
sunt materialia. Propter quod, ubi est maior Dei contemptus. ibi est maius
peccatum: unde et indifferentia facta contra conscientiam et in contemp-
tum sunt peccata mortalia. si ergo non baptizatus non ² vult baptizari,
sciens quantum virtutis praedicatur et tenetur ab Ecclesia esse in bap—
tismo, et nihilominus vilipendit et nihil reputat baptismum in Ecclesia —
utendo baptismo credit errare, — et ideo nec ipsum curat suscipere,
gravius videtur peccare quam ille qui in infantia suscepit baptismum, et
veniens ad aetatem adultam antequam complete sit instructus in his quae
fidei sunt, vel etiam adultus antequam etiam plene sit instructus, credens
magnam efficaciam habere baptismum, ideo ut perfectiorem effectum con-
sequatur, iterum procurat se baptizari. Quia ille etsi peccet ex ignorantia
— non omnino invincibili, quia deberet inquirere quid circa hoc esset
agendum, — tamen quia non est tantus contemptus sicut in primo casu,
ideo nec tantum peccat. Si autem post sufficientem instructionem non
vult credere Ecclesiae docenti quod baptismus non est iterandus et quod ⁸
iteratus nullum bonum facit immo malum, in dicto casu per accidens= gra-
vius peccat, cum talis iam sit apostata, et haereticus efficiatur a communi
doctrina catholicae Ecclesiae resiliendo, et sic ingratus est gratiae in primo
baptismo susceptae.

Quod ergo talis habet dispositionem ad gratiam quantum ad charae·
terem quod est quoddam bonum quod alius non habet, non facit ipsum
minus⁴ malum simpliciter sed secundum quid, nam isti dispositioni ex
graviore contemptu et peceato superinducto maiorem indispositionem ⁶
inducit. Characteris enim dispositione non praeparatur homo adultus ad
gratiam consequendam nisi libero arbitrio actu concurrente. Nunc ⁸
autem ille per actum liberi arbitrii magis redditur indispositus ad gratiam
quam alius. Ideo et cetera.

¹ illud P. — ² om. V. — ³ om. Ρ. - ⁶ maius P. — ⁵ dispositionem P. —- ⁸ nec P.

(1) Augustini Contra Faustum, l. XXII, c. 27 (ed. Migne, P.L.‚·v. 24, col. 418).
κ Ergo peccatum est factum vel dictum vel concupitum aliquid contra legem aeternam ι.

