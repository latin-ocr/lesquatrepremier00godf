cod⁴ V
fol. 281 Rb

2:50 MAGISTRI GODEFRIDI DE FONTIBUS

secundum aliquam formam. Et quia quac secundum diversas formas
nata sunt imitari divinam essentiam diversas ideas habent, ideo ea
quorum non est nisi una forma per se (si autem multiplicentur hoc est
per accidens), videntur habere unam ideam quae est illius formae primo
et per se et ex consequenti omnium in quibus reperitur. Cum enim
ratio idearum sumatur ex apprehensione essentiae divinae prout scilicet
apprehenditur in intellectu divino imitabilis diversimode a diversis, et
secundum diversitatem graduum in imitabilibus sumitur diversitas
idearum, licet non ex illa, ea quae secundum unum gradum imitantur
unam habent ideam. Unde sicut non habet diversam rationem mensu-
randi numeros eiusdem speciei (nain eodem modo omnes quaternarii
univoce mensurantur, sed alio inodo quaternarius et ternarius; nam
perfectior dicitur unitas· ex hoc quod est mensura mille quaternariorum
quam unius solius, quia una et aeque perfecta ratione mensurandi qua
men 1 suratur unum mensurat omnes), >— ita in proposito divina essentia
ex hoc quod est imitabilis ιι pluribus individuis non intelligitur sub
ratione perfectiore quam ab uno, quia uno modo est ab eis imitabilis.
Et sic cum non habeat diversam rationem mensurandi diversa individua,
nec diversa individua habent diversam rationem imitandi, sed unam
primo et per se, quasi per accidens diversificatam vel diversificabilem, —
ideo ex ratione ideae et eius cuius est per se patet quod respectu
cuiuslibet singularis non est propria et distincta idea.

Item, hoc idem patet secundo ex ratione ordinis idearum qui non
est in individuis. Cum enim in individuis non sit ordo nec ante vel
post, ut dicitur quinto Metapliysicae (1), et in ideis sit aliquo modo ordo
secundum rationem et non confusio, pluribus individuis quae eundem
ordinem habent non respondent per se plures ideae.

Hoc idem tertio apparet ex ratione perfectionis ideae et eius cuius
est. In quantum enim essentia divina est ratio mensurandi et cognoscendi
perfectiora et magis simplicia habet rationem ideae perfectioris, solum
tamen secundum rationem et intellectum, nullo posito ordine secundu'm
rern. Non potest enim diversimode intelligi imitabilis divina essentia a
diversis nisi in quantum intelligitur imitabilis uno modo scilicet perfectiore
ab uno, et alio modo ab alio scilicet imperfectiore. Perfectio autem per
se attenditur in entibus secundum formas specificas.

(1) Cfr. Aristoteles, Asetaplzysicae l. lv, c. 6 [al. V, e. 7] (p. 1016). ’Ὀλως δὲ ὢν
ἡ νόησις ἀδιαίρετος ἡ νοῦσα τὸ τί ἦν εἶναι, καὶ μὴ δύναται χωρίσαι μήτε χρόνῳ μήτε τόπῳ
μήτε λόγῳ, μάλιστα ταῦτα ἓν· καὶ τούτων ὅσα οὐσίαι.

