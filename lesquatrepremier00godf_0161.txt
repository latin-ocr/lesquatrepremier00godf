SECUNDUM QUODLIBETUM, Q. X 139

summum bonum. Sed beatitudo consistit in actu intellectus non in
actu voluntatis secundum illud Iohannis (1), decimo septimo: haec est
vita aeterna ut cognoscant te 'unum Deum et quem misisti Iesum
Christum. Quare et cetera.

Contra. Illa potentia est excellentior in qua est habitus sive virtus
excellentior. Sed voluntas est huiusmodi, quia in voluntate est caritas
quae est excellentior quam sapientia quae est in intellectu. Nam ordines
angelorum distinguuntur et ordinantur secundum distinctionem et ordinem
donorum quibus perficiuntur et a quibus1 denominantur. Summus autem
ordo angelorum denominatur ab ardore caritatis non autem a limpiditate
contemplationis. Quare et cetera.

Praeterea, illa potentia est excellentior quae omnibus aliis imperat
et eas movet, ipsa autem a nullo movetur '² nec aliqua potentia ei imperat,
quam quaecumque potentia quae ab alio movetur et ab alia imperatur.
Sed voluntas movet alias potentias et eis imperat, et a nullo movetur
sed se ipsam movet, alioquin periret liberum arbitrium3 nec aliqua potentia
ei imperat quia ipsa sola habet dominium sui actus. Quare et cetera.

Responsio in libro magistri.

QUAESTIO X.

Utrum caritas sive quicumque habitus possis augeri
per essentiam.

Deinde circa animam quantum ad habitus perficientes eius potentias
quaerebantur quaedam pertinentia ad habitus animae in generali, et
primo quaerebatur unum scilicet utrum caritas sive quicumque habitus
possit augeri per essentiam. Et arguebatur quod caritas sive quicumque
habitus augeatur per essentiam, quia illud per ³ suam essentiam augetur
quod secundum se sive in se est magis vel minus, et non solum illud
in quo est dicitur secundum illud3 magis et‘¹ minus. Sed⁵ secundum

¹ a quibus] aliquibus V. -— ² 3 -— movetur] nullo modo P. - ³ illud per — illud]
id P. — ⁴ vel add. P. — ⁵ om. P.

(l) Evang. secundum Iob„ XVII, 3.

