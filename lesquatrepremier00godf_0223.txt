TERTIUM QUODLIBETUM, o. v 201

Unde cum nulla auctoritas quam viderim vel audierim sit expressa
qua dicatur quod corpus Christi reservatum fuit a corruptione separa-
tionem animae a corpore necessitate naturae concomitante, nisi quae
est per putrefactionem vel incinerationem, sine ratione et sine auctoritate
dici videtur quod corpus Christi mortuum non fuit idem in specie cum
corpore Petri mortuo, eo quod in corpore Christi mansit forma aliqua
quae prius erat, non sic autem in corpore Petri3 ut sic in separatione
animae a corpore Petri fuerit triplex corruptio, duae simul et in eodem
instanti completae et tertia[m] initiata, videlicet ipsius animae separatio
et formae naturalis in corpore cmn anima praeexistentis corruptio, et
putrefactio sive putrefactionis inchoatio, et sic corpus vivum et mortuum
non solum non esset 1111um¹ vel huiusmodi, sed nec corpus univoce:
in separatione autem animae Christi non fuit nisi una sola, scilicet
ipsa separatio animae et cetera.

Sive ergo sit in homine una forma tantum sive plures, videtur
esse tenendum quod corpus Christi mortuum et corpus Petri mortuum
fuerint corpus univoce. Si enim sit una forma substantialis tantum,
sic in eius separatione necessario introducitur alia in materia quam
informabat, et hoc universaliter tam in Christo quam in aliis. Cum
enim Ι corruptio unius sit generatio alterius differentis secundum
speciem (non est enim materia existens sub una forma in potentia nisi
ad contrarium secundum speciem cuius habet privationem), cum etiam
secundum dispositionem materiae quae est necessitas forma propor-
tionalis introducatur, dispositiones autem quibus disponitur corpus
hominis ad animae separationem propter repugnantiam et contrarietatem
quam habent ad ipsam sive ad dispositiones quas requirit anima in
materia sunt etiam dispositio quae est necessitas ad aliam formam
secundum speciem, — hinc est quod curn per similes dispositiones fiat
materia improportionalis animae in uno homine et in alio, quia
quaelibet forma eiusdem rationis et speciei in omnibus in quibus hahet
esse, dispositiones eiusdem speciei et rationis sibi proportionatas ubique
requirit, —ideo etiam formae ad quas disponunt huiusmodi dispositiones
ad separationem animae necessario disponentes sunt eiusdem rationis
et speciei, sicut et animae quae propter huiusmodi dispositiones neces-
sario separantur. Sed hac forma eiusdem speciei in diversis mortuis
introducta, in uno potest virtute divina miraculose conservari ne etiam

¹ vivum V.

cod. V
fol. 277 Vd

