80 MAGISTRl CODEFRmI DE FONTlssL'S

Intelligendum ergo quod illud argumentum (le animabus et illud de
lapidibus non arguunt mundum simpliciter non potuisse fuisse aeternum,
sive quantum ad aliquas partes eius, sive secundum alium ordinem sive
etiam alium mundum sive quamcumque creaturam. Sed quia mundus
secundum cursum ¹ quem videmus videtur esse sic factus quod hoino est
principalius intentum inter entia inferiora, si homo non potuit esse ab
aeterno, probabiliter arguitur quod mundus secundum hunc cursum et

², potentia praecipue ordinata et

ordinem non potuit esse ab aeterno
praecipue sicut nunc est in ordine ad gloriam et beatitudinem: hoc
tamen non arguit quod ³ nullo modo esse potuit creatura ab aeterno. Et
ideo neutram partem determinando tanquam verum necessarium, neutram
etiam reprobando tanquam falsum impossibile sed tanquam probabile
sive probabiliter verum vel falsum, potest (lici quod utraque pars per
modum opinabilis sive etiam credibilis, non demonstrabilis, potest sustineri,

et neutra erronea.

ρυΑΕδί-ιω lv.

Utrum aliqua substantia creatu possi! csse immediatum
primtipt'11111 alicuius operationis.

Postea circa creaturas in speciali quaerebantur quaedam pertinentia
ad substantiam in generali, quaedam pertinentia ad quasdam substantias
in speciali. Circa pertinentia ad substantiam in generali quaerebatur
unum, utrum aliqua substantia creata possit esse immediatum principium
alieuius operationis absque aliqua potentia ipsi substantiae⁴ superaddita
quae habeat rationem accidentis. Et arguebatur quod substantia creata
possit esse immediatum principium alicuius operationis etiam acciden-
talis. Quia generare est quaedam operatio quae non substantia, quia nec
est substantia generantis nee generati nee tertia substantia subsistens;
quare est accidentalis. Et tamen huiusmodi operationis non potest esse
accidens principium, quia accidens non potest attingere ad aliquid quod
sit extra limites accidentis, et sic non ad substantiam: substantia autem
producitur in esse per generationem. Quare et cetera.

¹ secundum cursum] om. P. ἑ ² probabiliter v aeterno] om. P. — ³ non — quod]
om. P. — ⁴ potentiae ΡΥ.

