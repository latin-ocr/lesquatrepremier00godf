224 MAGISTRI GODEFRIDI DE FONTIBUS

Si tamen babeat secundum consuetudinem alicuius terrae aliqua
bona paraphernalia, id est, aliquas res proprias praeter dotem, a para
quod est iuxta, et pherna' quod est dos, potest de illis libere etiam
invito marito facere eleemosynam. ln quibusdam enim locis huiusmodi
paraphernalia locum non liabent, sed eo ipso quod νίν2 ducit uxorem,
onmia quae habet uxor intelligitur accipere in dotem, et eadem ratione
etiam omnia quae postea acquirit vel lucratur transeunt in potestatem
et dominium viri, sicut etiam quae acquirit vel lucratur monachus in
dominium monasterii, et ideo etiam habet solus vir omnium administra·
tionem quae habuit uxor et quae acquirit, nisi quantum de consuetudine
honesta aut de licentia viri praedicta conceditur uxori. Si enim cum
uxor tradit se marito intelliguntur tradi ‹plau-cumque habet uxor, multo
magis etiam omnia (piae postea quocumque modo acquirit uxor intrant
- dominium et possessionem ¹sive proprietatem ipsius viri. Hoc enim
exigit bonum et perfectio cuiuslibet multitudinis six-e communitati& quod
unus sit qui principetur et habeat potestatem administrandi secundum
quod competit unicuique; in domo autem lwc competit patri familias.
Unde de rebus sic principaliter ad administrationem viri pertinentibus
quae tamen secundum consuetudinem solent ad dispensationem uxorum
pertinere ut (le pane, vino et huiusmodi aliis communibus domesticis
et familiaribus, potest et (lebet pro se et pro viro quasi negotium
commune gerendo facere eleemosynas, moderate tamen secundum quan·
titatem facultatum viri sive communium, et secundum maiorem et minorem
multitudinem et necessitatmn pauperum, et secundum condicionem ipsorum.
Nam magis coniunctis magis est providendum.

Unde non videtur habere necessitatem distinctio qua dicitur quod
uxor aut est lucrosa et negotiosa aut non, sed otiosa, quia quantumcumque
fuerit lucrosa, ea tamen quae lucratur efficiuntur suh potestate domini
ad dispensandum et administrandum. Verumtamen facilius debet habere
licentiam disponendi de talibus quam aliis, et facilius potest sibi con-
formare conscientiam etiam absque licentia expressa quod hoc implicite
et in habitu velit maritus et cetera. Et etiam quantum ad alia bona
potest sibi uxor formare conscientiam ex qualitate sive condicione eius
cui vult dare, utpote si sit multum indigens aut si sit coniunctus et
cetera, cogitans quod si maritus hoc attenderet et videret, huiusmodi
factum sibi placeret. Sed si sciat hoc omnino esse contra voluntatem
et praeceptum mariti, nullo modo aliquid dare debet nisi in extrema

¹ forna (sic) V. —— ‘³ vix (sic) V.

