TERTIUM QUODLIBETUM, Q. XI 219

ratione dilationis solutionis faciendae. Deinde quaerebatur unum quantum
ad actum gratuitae donationis, videlicet utrum uxor possit dare
eleemosynam invito et contradicente marito.

Ad primum istorum sic proceditur„ et arguitur quod non licet
decimas vendere carius ratione dilationis solutionis, quia quod prohibitum
est et non licet in bonis temporalibus communibus, debet intelligi pro-
hibitum et illicitum in bonis ecclesiasticis deputatis personis spiritualibus.
Sed aliqua bona temporalia communia non licet vendere carius propter
dilationem solutionis. Ergo minus licet de istis.

Contra. Illud quod fit a personis ecclesiasticis et spiritualibus non
videtur esse illicitum. Sed religiosi et clerici sic ccmsueverunt vendere
suas decimas Quare et cetera.

Dicendum quod cum in commutatione emptionis et venditionis sive
etiam locationis quae est quaedam venditio ad teinpus, debeat aequalitas
secundum iustitiam conservari, ut unus non recipiat plus de eo quod
est alterius quam det ei de suo quantum est de ratione contractus,
constat quod pro dilatione solutionis faciendae non est res carius
vendenda vel locanda quam valeat pro tempore venditionis. Si ergo
vendat vel locet aliquis aliquid pro pretio non solvendo secundum
communem consuetudinem sed tempore posteriore, propinquiore vel
remotiore, ut contingit in venditione decimarum et huiusmodi fructuum
vel locatione praediorum vel domorum in quibus emens pro hora
contractus¹ non recipit vel consequitur quicquid ex re empta vel
locata ratione emptionis vel locationis intendit, nec vendens vel locans
transfert in ementem vel locantem quicquid circa rem emptam vel
locatam transferre potest, quia non dominium, sed usum simplicem vel
usum fructuum vel huiusmodi, quando pro certo pretio talia venduntur
vel locantur quod quidem pretium communiter recipi et solvi consuevit
de bonis et fructibus levandis et recipiendis, — si, inquam, tale quid
vendatur vel locatur pretio maiore eo quod solutio differtur plus quam
communiter consuevit differri, solutio talium est usura, non quidem
quia minus reciperetur si statim Ι solveretur, cum talium solutio com-
muniter fieri non consuevit tempore venditionis vel locationis (alioquin
communiter minus competenter possent de talibus homines facere
utilitatem suam), sed quia plus recipitur quam consuevit recipi[t] tempore
communis solutionis et cetera. Videtur etiam quod si emens, eo quod
in continenti solveret pretium quod communiter non solvitur nisi

¹ 9tract⁹a V.

cod. V
fol. 280 Ra

