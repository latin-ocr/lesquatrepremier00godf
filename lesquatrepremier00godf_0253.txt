QUARTUM QUODLIBETUM, Q I 231

Praeterea, hoc idem quarto ostenditur ex ratione identitatis essentiae
individuorum et speciei et generis et differentiae in specie, Cum enim
in entibus sola species specialissima est quae importat per se formam
ab alia per se et essentialiter distinctam, videtur quod nec generum
nec differentiarum sit idea, quia genus et differentia non sunt plura
secundum se vel secundum rem, sed solum secundum rationem et
intellectus considerationem et accidentaliter per intellectum considerantem
et dividentem quae re sunt unum. Res enim, etsi universaliter et distincte
intelligantur et considerantur, non tamen sic sunt. Unde eorum non est
idea per se. Sed per ideam speciei per quam perfecte cognoscitur
species omnium, qua¹ esse vel considerari habet, cognoscuntur huiusmodi
quae etiam differunt accidentaliter operatione agentis plura in natura
unius essentiae specificae producentis, ut individua non habent per se
nisi unam ideam et per se proprias ideas habere non possunt. Sed
solius speciei est per se idea, quia per illam cognoscitur per se et
primo species secundum se, et quasi ex consequenti et secundario sive
in ipsa specie et genus et omnes differentiae secundum quod ad rationem
speciei completivam pertinent et etiam omnia individua in quibus haec
essentia multiplicabilis est.

Potest ergo ex 1115 formari ratio ad propositum ostendendum
formaliter sic. Sicut per ideam perfectam speciei perfecte cognoscitur
ratio generis ut incompleti et ratio differentiae ut completi, nec ex hoc
sunt plures ideae unius et eiusdem speciei respectu generis et differentiae,
quorum tamen ratio unius est extra rationem alterius et quasi diversos
gradus formales secundum rationem considerandi important, — ita
etiam respectu diversorum individuorum quorum species est tota ratio
formalis et essentialis. Nec addit individuum super speciem aliquid
pertinens ad rationem et essentiam eius in tali specie. Una et eadem
idea, quae est ipsius speciei per se7 est et omnium individuorum sul)
illa. Nec alia idea est humanitatis secundum se et humanitatis huius ut
in hoc individuo, sicut alia est humanitatis et asinitatis. Unde homo per
se et primo habet esse ad imitationem divini exemplaris, Petrus autem
non 510 primo et per se, licet aliquo modo per se, in quantum est quoddam
ens unum reale. Sed non habet esse secundum imitationem divini esse
per se et primo secundum quod est Petrus habens in se hanc humani-
tatem, Ι sed secundum quod homo simpliciter habens in se humanitatem
simplicium et quemadmodum accidit humanitati simpliciter quod sit

¹ quo V.

cod. V
fol. 281 Va

