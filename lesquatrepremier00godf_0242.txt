220 MAGISTRI GODEFRIDI Dii l-*ONTlsst'S

tempore posteriore, minus det quam si postea solveret, committeret
usuram, ut patet in locatione domorum vt huiusmodi.

Primum istorum ex quo etiam sequitur secundum, patet per illam
decretalem Extra de usuris, Consuluit (1), ubi dicitur: consuluit nos
tua devotio am ille in iudicio animarum usurarius debeat iudicari qui
merces suas longe maiore pretio distrahit si ad solutionem faciendam
prolixi temporis ‹lilatio prorogetur quam si ei in continenti pretium
persolvatur. lit infra: talis iudicandus est male agere et ad ea quae
taliter sunt accepta restituenda in animarum iudicio efficaciter inducendus.
Si autem aliquis habeat rem quae statim vendi possit sic quod totaliter
transferatur in emptorem quicquid de illa potest a vendente transferri,
utpote bladum vel vinum iam in horreo vel cellario recollectum, et pro
quibus pretium consuevit dari in continenti cum venditur, si talis res
consuevit plus et minus valere seeundum diversitatem temporum (et
ideo aliqui potentes custodire custodiunt illam usque ad tempus quo
solet plus valere: indigentes vero vendunt prius secundum quod
indigentia compelluntur), ‘j tunc si dives habens huiusmodi rem, utpote
frumentum in principio hiemis, cum solet valere decem solidos, vel
triticum, quod non intendit vendere ante principium Augusti, cum solet
valere duodecim solidos [vel triticum], et velit aliquis non habens paratam
pecuniam et indigens frumento pro tempore praedicto, scilicet in prin-
cipio hiemis, emere ab illo frumentum, — videtur quod licite poterit
vendere carius quam valeat tempore venditionis sive in tempore in quo
vendit, dum tamen non vendat carius quam communius valere consuevit
tempore solutionis, scilicet tempore pro quo vendit, ut pro duodecim
solidis vel parum plus vel minus ita tamen quod non recedat notabiliter
a medio secundum communem consuetudinem aestimando. Licet enim
unicuique rei suum pretium imponere prout vult, dum tamen non excedat
notabiliter pretium quod solet communiter aestimatione vel consuetudine
statui, et hoc scilicet quod nunc dictum est de cariore venditione rei
quam valeat tempore venditionis, confirmari potest. Quia hoc videtur
dicere illa decretalis Extra, capitulo: in civitate tua (2) dieis saepe
contingere quod quidam merces aliquas comparant quae tunc ultra·
quinque libras non valent et promittunt se sex libras statuto termino
soluturos, et ita venditores peccatum incurrunt nisi dubium sit merces
illos plus vel minus solutionis tempore valituras. Hoc idem expressius

(1) c. 10. X. de usur. V. 19. - (2) c. ϋ. eod.

